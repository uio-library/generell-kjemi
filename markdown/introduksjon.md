Et introduksjonsemne i generell kjemi ved Universitetet og Høyskoler har gjerne læringsmål innenfor støkiometri, atomteori og kjemiske bindinger, molekylstrukturer, gasser, termodynamikk, elektrokjemi, kjemisk likevekt og syrer og baser. Eksamensoppgaver innenfor disse temaene kan grove sett deles i to grupper: diskusjonsoppgaver (tekst) og utregninger. På denne nettsiden finner du totalt 30 videoer som tar for seg de vanligste problemstillingene som skal løses ved utregning, og viser trinn for trinn hvordan typiske oppgaver skal løses.

Målgruppen for disse videoene er studenter som tar introduksjonsemner i kjemi i sitt første studieår, samt videregående studenter som ønsker å repetere sine ferdigheter. Dessuten vil et flertall av videoene være godt egnet for elever i videregående skole som tar Kjemi 1 eller Kjemi 2. 
